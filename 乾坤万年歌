《乾坤万年歌》，又称《万年乾坤歌》或《万年歌》为中国民间流传的著名预言之一，相传为周朝姜子牙所作，每七字一句共一百零六句，文末有“行仁行义立乾坤”“我今只算万年终”两句，故称《乾坤万年歌》。
太极未判昏已过。风后女娲石上坐。三皇五帝己相承。承宗流源应不错。
而今天下一统周。礼乐文章八百秋。串去中直传天下。却是春禾换日头。
天下由来不固久。二十年间不能守。卯坐金头带直刀。削尽天下木羊首。
一土临朝更不祥。改年换国篡平床。泉中涌出光华主。兴复江山又久长。
四百年来更世界。日上一曲怀毒害。一枝流落去西川。三分社稷传两代。
四十年来又一变。相传马上同无半。两头点火上长安。委鬼山河通一占。
山河既属普无头。离乱中分数十秋。子中一朱不能保。江东复立作皇洲。
相传一百五十载。钊到兔儿平四海。天命当头六十年。肃头盖草生好歹。
都无真主管江山。一百年前扰几番。耳东入国人离乱。南隔长安北隔关。
水龙木易承天命。方得江山归一定。五六年来又不祥。此时天下又纷争。
木下男儿火年起。一扫烟尘木易已。高祖世界百馀年。虽见干戈不伤体。
子继孙承三百春。又遭离乱似瓜分。五十年来二三往。不真不假乱为君。
金猪此木为皇帝。未经十载遭更易。肖郎走出在金猴。稳稳清平传几世。
一汴二杭事不巧。却被胡人通占了。三百年来棉木终。三闾海内去潜踪。
一兀为君八十载。淮南忽见红光起。八双牛来力量大。日月同行照天下。
土猴一兀自消除。四海衣冠新彩画。三百年来事不顺。虎头带土何须问。
十八孩儿跳出来。苍生方得苏危困。相继春秋二百馀。五湖云扰又风颠。
人丁口取江南地。京国重新又一迁。两分疆界各保守。更得相安一百九。
那时走出草田来。手执金龙步玉阶。清平海内中华定。南北同归一统排。
谁知不许乾坤久。一百年来天上口。木边一兔走将来。自在为君不动手。
又为棉木定山河。四海无波二百九。王上有人鸡上火。一番更变不须说。
此时建国又一人。君正臣贤乘辅拔。平定四海息干戈。二百年来为社稷。
二百五十年中好。江南走出钊头卯。大好山河又二分。幸不全亡莫嫌小。
两人相见百忙中。治世能人一张弓。江南江北各平定。一统山河四海同。
二百年来为正主。一渡颠危猴上水。别枝花开果儿红。复取江山如旧许。
二百年来衰气运。任君保重成何济。水边田上米郎来。直入长安加整顿。
行仁行义立乾坤。 子子孙孙三十世。我今只算万年终。剥复循环理无穷。
知音君子详此数。古今存亡一贯通。
